CHRONICON BALDUINI MNOVIENSIS. 611

bytcr et Petrus exorcista. quando Damasus papa puer erat. post varia tor-
menta decollantur sub Maximino , ut creditur.v vel sub Galerio. A Maximino
quoqtiejussus est occidi, vij kal. Decembris. episcopus Alexandriae, Petrus,
cui ipse Christus scissam tunicam suam monstrare dignatus est , quam scidit
Arius, qui mox cumdem perculit anathemate. Maxentius qui xxxvj annis
imperavit, xxxv anno imperii sui. katerinam virginem peremit in Alexan-
dria, quae praedixit quod in proximo Christus ei suscitaret adversarium de
fide quam impugnavit. Hujus corpus xx dicrum itinere in monte Syna ange-
licis manibus est translatum.v in cujus honore ibidem ecclesia mirifice est
fabricata. in qua in omni sabbato ignis divinitus accenditur, ubi ejus ossa
oleo irrigantur ct quidquid fructuum vel quorumlibet ciborum infra claus-
trum ecclesiae praedictae illatum fucrit a sua novitate et integritate non im-
mutatur.

Legitur in Romana historia quod Diocletianus, veneno sponte hausto,
interierit, cum increparetur a Licinio et Constantio favisse post depositum
sceptrum Maxentio et Maximiano. Qui tamen cum multis submersus fuisse
scribitur, in passione Luciae et Geminiani, cum eos tormentis affecissctg
quod determinandum exercitato lectori relinquo, cum tamen magis apocry-
pha eadem mihi passio videatur. Licinius persecutionem a Diocletiano coep-
tam atrocioribus edictis cumulavit.

Constantinus, Constantii ex concubina Helena filius, ivn Britannia creatus
imperator, xxxj annis imperavit , qui Romam contra Maxentium rempublicam
vexantem directus est. Qui cum belli necessitate multa volveretur, coelum
anxius saepius respectans, vidit ad Orientem, media diei claritate, signum
crucis cum superscriptione z In hoc vince. Quo viso mox signum crucis exer-
citum praecedere jubet. Maxentius vero, adventu ejus repente comperto,
contra ipsum e Roma ad bellum cum festinatione prorumpens, per decipu-
lam pontis quam paraverat Constantino deceptus atque submersus est. Navi-
bus enim compositis sterni Tiberim et superpositis pontibus aequari jusserat,
ut inscius doli deciperetur Constantinus per pontis machinam simulatoriam ,
sed per Christi gratiam in foveam quam fecit tyrannus incidit, atque de hac
Constantini victoria canitur in sequentia :

Roma naves universas
ln profundo vidit mersas,
Una cum Maxentio.

