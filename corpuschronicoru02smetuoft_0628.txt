596 CORPUS CHRONICORUM FLANDRIAE.

Syrus medicus, in Achaia evangelium scribit, quoda Paulo didicerat : hic sinc
uxore ct {iliis obiit in Bithynia, annorum lxxiiij, dc quo dicitur : « Amictus
sindone super nudo ¹, ctc., n cujus ossa cum reliquiis Andreae Constantinopo-
lini translata sunt. Romae Nicomedes presbyter sacrificare nolens, plumbatis
ad mortem caesus est. Domitianus neptem suam Flaviam Domitillam, Cle-
mentis quoque consulis ex sorore neptem, cum eunuchis suis Nereo et Achil-
leo, quorum hortatu Aurelianum sponsum contempsit, in Pontiam insulam
relegavit, atque posthaec capitali punivit sententia. Dionysius episcopus,
Eleutherius presbyter et Rusticus diaconus, in Gallias ad praedicandum a
Clemente papa directi, Parisius gladio caesi sunt. Quum Cletus , qui xij annis
praefuit, sub Domitiano martyrio coronatus est, sub quo et Auacletus occu-
buit, patet utrumque ipsorum vel certe alterum non in plenitudinem apos-
tolicae dignitatis vel potestatis, sed tantum in partem sollicitudinis evocatum.
Si vero plenarie, neuter ipsorum summa apostolici sublimatus est potestate.
Doctioris aestuo haurire judicium, quomodo Petro Clemens immediate suc·-
cessisse et ad tempora Trajani pertigisse, et tamen tantum ix annis legatur
praefuisse. Quod si omnino constare non poterit, vel annis etiam pluribus
novem exponendum est praefuisse, vel certe Petro mediate successisse.

Hic notandum est quod Josephus Hebraeorum historiographus scribit, in
penultimo versu libri vicesimi, se quinquagesimum sextum aetatis annum
agere, in anno tertio decimo imperii Domitiani, unde quum indubitanter
colligitur ipsum natum fuisse, anno circiter viij post passionem Christi, patet
plane ipsum non fuisse Caypham , sub quo passus est dominus noster Jhesus
Christus. Domitianus nesciens in Christo Domini regnum confirmatum, quod
nullo unquam hoste concuti poterit, posteritatem Domini delevit, ut nullus
fere J udaeorum superesset. Qui suorum conjuratione occisus in palatio igno-
miniosissime sepelitur.

Nerva tranquillissimus lxx annorum imperat uno anno. Qui decreta Domi-
tiani evacuans cunctos exules revocavit, unde Johannes evangelista, hac
generali indulgentia liberatus , Ephesum rediit, ubi a fratribus rogatus de
divinitate Christi novissimus evangelium scribit. Clemens papa sub Trajano
martyrium complevit in mare praecipitatus, ubi templum marmoreum ange-
licis ei manibus praeparatum , mari quotannis recedente, a fidelibus visitatur.

¹ Evaug. Sti Marci, cap. XIV, v. 51.

