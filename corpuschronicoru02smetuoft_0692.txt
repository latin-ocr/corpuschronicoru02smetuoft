660 CORPUS CHRONICORUM FLANDRIAE.

misit. Geroaldus, (lux Baioariae, ad favorem Karoli in Pannonia Avaribus con-
gressus perimitur, de quo in visione cujusdam legitur, quod martyribus an-
numeratus sit.

Anno DCCXCIX, Hyrene imperatrix super erepto sibi imperio, femineo
dolore abusa, Constantinum filium suum imperio privat et oculis, et sola
etiam obtenebratus est per dies xvij. Sanctus Salvius episcopus pro fisco Va—
lentianas ab Aquitania veniens, a W'inegrado filio Genardi procuratoris fisci
clam perimitur, vj kal. Julii, rel certe kal. Julii, sed Karolus rex ut ipsum
quaereret per angelum ter commonitus, sorte occisorem ejus quaesitum invenit,
et tam patrem quam filium , abscissis virilibus , privavit oculis. Anno Domini
DCCC„ Leonem papam , celebritatem litaniae majoris agentem, Romani ca-
piunt et linguam ei oculosque evellunt. Cui voce et visu divinitus reddito,
iterum oculos evellunt et linguam radicitus excidunt. Qui de custodia ipsorum
qua tenebatur elapsus, confugit ad Karolum. At Karolo cum nuntiaretur de
casu Leonis papae in balneo, sedens sub manu tonsoris nuntium audivit. Qui
mox de balneo exiliens, jurarit tonsuram sibi non perficiendam , donec vin—
dicta facta papam sedi suae restitueret, quod ita factum est. Anno DCCCII,
Romani vero, occasionis accepta opportunitate, quia mulier parricidali auda-
cia imperium usurpaverat, uno omnium consensu , imperatorias laudes Karolo
acclamant eumque per manum Leonis papae coronant Caesarem et Augustum
appellant et statuunt. Aaron amiras Carolo in Franciam misit inter caetera
ossa beati Cypriani Kartaginiensis episcopi et martyriS, et caput Pantaleonis
martyris.

Ex quo Bizantium a Constantino magno in sedem imperii dedicatur et nova
Roma est appellata, evolutis annis circiter CCCCLXVIII, diviso a Constanti-
nopoli romano imperio, magnus Karolus rex Francorum primus imperavit
Romanis annis xiiij, et sedem imperialem a Bizantio Romam transtulit, qui mox
per omne imperium suum legatos ad faciendum judicium et justitiam cunctis
dirigit et legis instituit capitula xxvij. Hyrene imperatrix , imperio deposita ,
in exilio moritur, et Nicephorus apud Bizantium imperat annis viij.

Anno DCCCV, Avari, qui et Huni, longo contra Francos bello adeo sunt
perdomiti, ut quidquid thesauri per tot secula orbem terrarum vincendo sibi
congesserant, totum victoriae Karoli modo cesserit, qui eos ante se debilitatos
cum ipso suo nomine penitus annihilavit inter Sabariam et Carantanum, ha-

-——- —

